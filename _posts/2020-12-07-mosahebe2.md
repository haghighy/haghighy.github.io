---
layout: posts
title: مصاحبه با فارغ التحصیل موفق
---
**مصاحبه با خانم یاسمن ملک زاده یکی از فارغ التحصیلان موفق رشته کامپیوتر**
<div dir='rtl'>
ایشان ورودی 88 رشته آی تی و فارغ التحصیل 93 از خواجه نصیر هستند.ارشد خود را در گرایش شبکه در علم وصنعت گذرانده و در سال 98 فارغ التحصیل شدند به دلیل علاقه زیاد به شبکه ارشد خود را در شبکه گرفتند باوجود اینکه شغلشان که تست نرم افزار بود ربطی به رشته شان نداشت .ایشان در حال حاضر فرانت اند بوده و بیشتر مشغول 
برنامه نویسی هستند<br>

(؟!؟) سوال اول اینکه مدرک خیلی مهم است در ایران؟<br>
- نه در ایران خیلی مهم نیست. یعنی خیلی مهم نیست دیپلم داری، لیسانس داری، لیسانس فیزیک داری، لیسانس مهندسی غذایی داری، لیسانس ای تی داری.. همسرم هم دکترا میخواند اصلا کاری به درسش نداشتند.تخصصش چیه، همان تخصص را دادند بهشان.مدرک برای مهاجرت نیاز است و تاثیر دارد اما برای کار نه<br>

(؟!؟)ایا ایران برای این شغل و رشته محدودیت دارد؟ مثلا چرا ایران گوگل ندارد؟ یعنی اینقدر عقب است در این رشته ویا در حال پیشرفت است؟<br> 

- خب نمی توانم این را با قطعیت بگویم، فقط نظره؛ بنظرم حتی در سطح تلاش هم نیست یعنی تلاش بکنیم هم نمی توانیم برسیم. به خاطر یکسری محدودیت هایی که توی فضای کاری وجود داره در کشورمون.فضای کاری فضای درستی نیست. <br>

(؟!؟)بله، یعنی صادقانه نیست؟<br>

- آره، صادقانه یک طرف؛ ارتقای علمی نداری که بتونی اضافه بکنی به کشورت. از این لحاظه که نمی تونی پیشرفت بکنی. همیشه باید یک جایی باشی،یکسری کار های روتینی انجام بدهی. این است که همه می خواهند. اگر بخوای یک کار عجیب غریبی بکنی، یک چیزی اضافه بکنی، اصلا نمی خوانت.<br>

(؟!؟) ارتباط علایق خارج از کامپیوتر با کارتون چه جوری بود؟ خب هر کدام از ما علایقی داریم مثل موسیقی، ورزش و... میخوام بدونم ایا کار باعث محدودیت و فراموشی اینها می شود؟<br>

- بنظرم نه باعث محدودیت نمی شود. من خودم عاشق کار های هنری ام، بافتنی و خیاطی و کارهای دستی و... الان که نشستم دارم ریَکت و فرانت اِند می خوانم،دارم یک سایت مرتبط با انها می اورم بالا که در قالب ری اکت باشه.در کل می خوام بگم میشه اینها را تلفیق کرد.کار و حرفه تان را تلفیق کنید حتی اینگونه می توان علایق را زیباتر دید<br>

(؟!؟) راجع به امنیت شغلی، ایا در ایران کم نیست؟ یعنی اینکه هرچقدر کارمان خوب باشد، روزی ممکن است بیرونمان کنند و کس دیگری بیاورند؟ درست است؟<br> 

- این حرفت رو قبول دارم ولی نه کاملا. توی این صنف، ای تی، کامپیوتر ،هرچی؛ اگر بندازنت بیرون خیلی راحت میتوانی تا یک ماه دیگر بروی سرکار. البته تصحیح میکنم توی تهران. بنظرم خود ای تی،خود کامپیوتر یک امنیت شغلی حولش دارد.اگر یکم تخصص داشته باشی از اینجا در بیای می روی جای دیگر<br>

(؟!؟) یعنی بخواهم با الفاظ بازی کنم، تعدد شغلی یک جورایی امنیت شغلی را تضمین میکند.درسته؟نه اینکه پر باشد، نه، منظور اینکه چون شغل نوتری است و کاربرد دارد،میشود با تخصص وارد شد<br>

- اره اینجوری هم میشود گفت. وبله نیاز است بهش. حتی اگر تخصص هم نداشته باشی خیلی راحت میتوانی یاد بگیری و وارد کار شوی<br>

(؟!؟)آن زمان که دنبال کار بودید چقدر دنبالش گشتید؟ به راحتی کار پیدا میشد؟<br>

- من تا الان چهار جای مختلف کارکردم که سه جای اول کوتاه بود در حد 3 ماه بعدی 9 ماه و بعد 7 ماه. به دلایل مختلف. ولی اولین جاییکه رفتم سر کار و هیچ تخصصی نداشتم، یک ماه طول کشید. دومی سر یک هفته و بعدی هم که حدود 4 سال آنجا بودم، از زمانیکه اقدام کردم تا زمانیکه بروم سرکار یک هفته بیشتر طول نکشید. اینقدر متفرقه کار هست توی آی تی که راحت میتوانی بروی سرکار (توی تهران)<br>

(؟!؟) بعنوان یک دانشجو میخواهم بدانم کدام درسهایم بیشتر بکار میآید مخصوصا از بین دروس تخصصی کدامیک کاربردی تر است؟<br>

-  خب خیلی سوال شخصیه. اینکه چی را دوست داری و سمت چی میتونی بری و اینکه آیا سرکار هستی و میخواهی همین را ادامه دهی یا نه. قضیه خیلی گسترده تر از این حرفهاست. ولی این را بدان درس خواندن دید آدم را گسترده میکند. یعنی درس هرچقدر سخت تر باشد، ذهن بیشتر کارمیکند و در کار راحتتر میتوانی مسایل را حل بکنی ولی کلا درسهای دانشگاه هییچ ربطی به کار ندارد. دربین درسهایی که من درلیسانس وارد شدم گذراندم شاید علمم بیشتر شده مثلا درمورد شبکه های سلولی موبایل خیلی راحت میتوانم صحبت بکنم اما هیچ ربطی به کارم نداشت. وهرکدام میتوانست یک حوزه کاری ای باشد. باید ببینی حوزه کاری ای که میخواهی بروی چیست و همان را ادامه بدهی. و خب مسلما هرچه تخصصی تر باشد و به تخصصی که میخواهی بروی سمتش نزدیکتر باشد بهتر است<br>

(؟!؟) طبق تجربه شخصی خودتان آیا کار در دوران دانشجویی را توصیه میکنید؟ <br>

-  من ارشدم را با کار درس خواندم و با کار کنکور دادم خیلی سخت بود (علی الخصوص اینکه درزمان خواستگاری تا ازدواجم بود و به نوعی سه کار را همزمان انجام دادم ) ولی خب نتیجه خیلی پرفکت نیست یعنی نمیتوانی بگویی صدرصد زمانم را روی درس میگذارم. اگر کسی نیاز به معدل بالا دارد و هدفی دارد مثل مهاجرت بنظرم کار نکند. ولی کلا کارکردن چیز بیشتری به آدم اضافه میکند تا درس خواندن. درس را آدم میتواند خودش  بخواند یا کلاس بیرون برود اما کار نه. درکار است که تحت فشار قرار میگیری و باید صبور باشی و چجوری باید مسائل را حل کنی.اما اینها را درس یاد نمیدهد . در درس یکسری چیزهای مشخصی است که باید حفظ کنی یا یاد بگیری؛ اما کار خود زندگی است. درکار باید بتوانی سیاست داشته باشی،  روابطت باید فرق کند اینها توی درس نیست<br>

(؟!؟) و آخرین سوال که بیشتر خسته تان نکنم، اینکه چالشهای شغلی در این رشته چه مقدار است؟ مثلا یک بنا هرروز یک کار را انجام میدهد. آیا در اینکار چالشهای جدید زیادی وجود دارد؟<br>

-  بنظرم نمیشه اینجوری قیاس کرد. بله کار ما نسبت به جراح مغز و اعصاب راحتتر است اما مثلا از بنا سختتر است باید ببینی قیاس چیست. اینها دوچیز از جنس متفاوتی هستند هرکاری سختی خودش را دارد. بنا کارش از نظر ذهنی شاید آسانتر باشد اما جسمی نه. و برعکس جراح شاید از  نظر جسمی کار خاصی نکند اما از نظر روحی مسئولیت زیادی دارد  و فشار رویش است. بنظرم اگر ما استرس  نداشته باشیم، نه جسمی خسته میشویم و نه روحی فشاری روی ماست. در کل بنظر من جزء کارهای مناسب است که میتوان در کنارش زندگی بکنی. زندگی کردن مهم است. اینکه به جای زندگی کار بکنی درست نیست<br>

در آخر بازهم تشکر میکنم از خانم ملک زاده که وقت خود را برای پاسخگویی گذاشتند و باعث کسب تجربه مفید و شیرینی برای من شدند:)<br> 

---
